<div class="safety-internet standart-section">
    <h1><i class="fa fa-internet-explorer"></i>Обережно &ndash; Інтернет!</h1>
    <img src="/img/pages/_content/internet_main.jpg" alt="">
    <p><strong>Інтернет</strong> надає дітям та молоді неймовірні можливості для здійснення відкриттів, спілкування й творчості. Проте, оскільки з самого початку Інтернет розвивався без будь-якого контролю, сьогодні він містить величезну кількість інформації, причому далеко не завжди безпечної. У зв'язку із цим виникає проблема забезпечення безпеки дітей. В наш час особливо важливого значення набуває інформація. Усе частіше потрібне володіння швидкими й точними даними про предмет діяльності. Найбільш зручним способом одержання й передачі різноманітної інформації є використання всесвітньої комп'ютерної мережі Інтернет, що поєднує між собою безліч комп'ютерних мереж, які працюють за єдиними правилами. </p>
    <p>Однією з переваг Мережі є корисність і великий обсяг інформації. Інтернет &ndash; джерело найбільш "свіжої" інформації, яка постійно оновлюється. Інтернет є важливим інструментом для особистого та професійного спілкування. Проте, ним можуть також зловживати, наприклад, використовувати для розсилання комп'ютерних вірусів і небажаної пошти, отримання інформації особистого характеру для краж, шантажу, переслідувань, розповсюдження і залучення до порнографії, інформування про сайти, небезпечні для дітей, наприклад, про секти, наркотики та їх виготовлення, суїциди, різні види насильства. Ось чому важливо бути обізнаним з питань інформаційної безпеки.Інтернет-технології стали природною частиною життя дітей і сучасної молоді. Невміння працювати з комп'ютером і орієнтуватися в Інтернет-просторі в сучасному суспільстві можна порівняти з невмінням писати й читати.</p>
    <p>Мережеві освітні ресурси для підлітків допомагають прискорити й оптимізувати процесс навчання, підвищують якість навчання завдяки максимальній структурованості та цікавій формі викладення навчального матеріалу. Діти засвоюють нові цифрові технології та вчаться вільно орієнтуватися в інформаційному просторі. Отже, сучасний підхід до навчання дозволяє підвищити якість і швидкість усвідомлення, розуміння та запам'ятовування навчального матеріалу. З кожним роком все більше українських дітей користується Інтернетом у повсякденному житті. Можливість підключитися до мережі не тільки через ПК, але й за допомогою мобільних телефонів сприяє цій тенденції. Все частіше і частіше зловмисники використовують ці канали для того, щоб змусити дітей видати особисту інформацію.</p>
    <p>Якщо Ваші діти мають доступ до Ваших банківських даних або номера кредитної карти, вони можуть придбати практично щозавгодно через Інтернет, від постера до розкішної машини, або сплатити послуги, що варіюються від онлайнових ігор до подорожі навколо світу. Для поширення шкідливого ПЗ і проникнення в комп'ютери, використовується цілий спектр методів. Серед таких методів можна відзначити не лише пошту, компакт-диски, флешки і інші змінні носії і нформації або викачані з Інтернет файли. Наприклад, програмне забезпечення для миттєвого обміну повідомленнями сьогодні є простим способом поширення вірусів, оскільки дуже часто використовуються для прямої передачі файлів. Діти, недосвідчені в питаннях соціальної інженерії, можуть легко попастися на домовленості зловмисника. Цей метод часто використовується хакерами для поширення троянських вірусів. В Україні налічується вже понад 11 мільйонів користувачів Інтернету і більше, ніж третина з них мають широкосмуговий доступ, що значно збільшує онлайнову небезпеку, особливо для дітей. На сьогоднішній день понад 70% дітей та підлітків щодня розмовляють в Інтернет-чатах. Троє з чотирьох дітей, що працюють в режимі онлайн, готові поділитися приватною інформацією про себе і свою сім'ю в обмін на товари чи послуги. А кожна п'ята дитина щорічно стає жертвою Інтернет-зловмисників.</p>
    <p class="info"><i>На сьогоднішній день в Україні понад <strong>220 тисяч дітей</strong> віком від 5 до 18 років користуються послугами Інтернет. І кількість цих користувачів зростає з кожним роком більше ніж на 30%, при цьому тільки 15% батьків здогадуються про труднощі, з якими стикаються їх діти в Інтернеті, та менше половини батьків мають уяву про елементарні засоби безпеки у мережі.</i></p>
    <p>Проблема безпечного перебування дитини в Інтернеті найчастіше зводиться до підтримки розвитку технологій, які б захистили дітей в Інтернеті. Та ця проблема не є винятково технічною або технологічною. Вона стосується виховних, освітніх і етичних, а також соціальних та правових аспектів. Кожен раз, коли підліток підключається до мережі Інтернет, він стикається з низкою небезпек та загроз.</p>
    <img src="/img/pages/_content/safety/internet-1.jpg" alt="" style="width: 80%;">
    <p class="des-img">5 правил безпечної роботи в Інтернеті</p>
    <p>В мережі дитина може стикатися з такими загрозами:</p>
    <p><span>Проблеми технологічного характеру</span>: недбалість дитини, яка відкрила вкладення електронної пошти або завантажила з веб-вузла файл чи небезпечний код, може привести до потрапляння в комп’ютер вірусу. Альтернативним та простим методом розповсюдження вірусів є програми обміну миттєвими повідомленнями, оскільки ці додатки часто дозволяють користувачам прикріплювати файли до повідомлень, тому заражені файли можуть легко розповсюджуватися та навіть надавати можливість віддаленого керування комп’ютером, на якому ці файли були відкриті;</p>
    <p><span>Доступ до сайтів з неприйнятним змістом</span>: в Інтернеті підлітки можуть стикнутися з неприйнятними матеріалами, що провокують виникнення ненависті, спонукають до здійснення небезпечних чи протизаконних дій. Кожна третя дитина, перебуваючи в глобальній інформаційній мережі, стикалася з небажаним контентом, а кожна п’ята піддавалася насильству з боку користувачів мережі. Безпосередня небезпека для дитини надходить з сайтів, різноманітних чатів, електронної пошти, систем миттєвих ліч сторінок, що не відносяться до вибраної теми, відображаються у вигляді спливаючого вікна будь-якого змісту, особливо порнографічного. Хоча кількість спроб у ряді в різних країн щодо врегулювання змісту сайтів для перегляду в Інтернет зростає, на сьогоднішній день практично вся інформація доступна без обмежень.</p>
    <p><span>Розголошення конфіденційної інформації</span>: підлітків можуть умовити надати відомості особистого характеру такі, як ім’я, прізвище, адреса, вік, стать або інформація про членів сім’ї. Навіть якщо такі дані про вашу дитину запитують організації, що заслуговують на довіру, батьки чи вчителі все одно повинні піклуватися про забезпечення конфіденційності цієї інформації. З іншого боку, організатори Інтернет-проектів повинні гарантувати конфіденційність використання особистої інформації. І це також суттєва проблема, оскільки, на жаль, покищо таких механізмів не існує.</p>
    <p><span>Контакт з незнайомцями через чати або електронну пошту</span>: навіть якщо більшість користувачів мають добрі наміри при використанні чат-систем, існує та збільшується, на жаль, кількість людей, які використовують ці бесіди, щоб примусити дітей видати особисті та банківські дані, такі як номери рахунків, кредитних карток, паролі. В інших випадках вони можуть виявитися психічно неврівноваженими особами, які можуть нанести моральну шкоду дитині через Інтернет, або навіть примусити на особисту зустріч, яка може призвести до нанесення фізичної шкоди.</p>
    <p><span>Неприємності, пов'язані з фінансовими втратами</span>: розвиток електронної комерції зробив можливим придбання майже всіх товарів через Інтернет. Людина будь-якого віку, маючи банківський рахунок або кредитну картку, може без проблем робити онлайн-купівлю. Тому одна з проблем, що виникає при виході дітей в Інтернет, це можливість дітей робити онлайн-покупки без відома дорослих.</p>
    <p>Небезпеки, які постають перед дітьми при підключенні до Інтернет, є серйозними, але було б недоцільно повністю заборонити підліткам вихід в Інтернет, оскільки всесвітня мережа стає важливою частиною багатьох аспектів повсякденного життя. Тому при роботі в мережі важливо бути обережними та використовувати засоби безпеки. Можливе встановлення на комп’ютер спеціально створених програм-фільтрів, які переривають перебування дитини в мережі при наборі слова, на яке встановлено заборону. Існують також інші фільтруючі програми, що блокують роботу комп’ютера кожен раз, коли учень вводить свої особисті дані.</p>
    <img src="/img/pages/_content/safety/internet-2.jpg" alt="">
    <p class="des-img">Безпечна Інтернет-мережа</p>
    <p>Пояснити учням правила безпечного використання Інтернет, допомогти вибрати нік та пароль краще до того, як вони отримають доступ до мережі та індивідуальні адреси електронної пошти. Доцільно пояснити юним користувачам, що, якщо ми хочемо, щоб усі інформаційні ресурси світу були нам відкриті, ми повинні бути готові до того, що всі наші дії будуть не менш відкриті для всього світу. Знаходження в мережі багато в чому нагадує перебування у громадському місці. Вчителі або наставники вивчають разом з дітьми зміст мережі, навчають дітей уникати непристойного, небажаного, дотримуватися етикету в Інтернет. Діти повинні знати, з якими загрозами вони можуть стикнутися в мережі та як можна уникнути небезпеки. При створенні правил безпечної роботи в Інтернет можна використати методику порівняння дій людини в реальному житті з відповідними діями користувача при роботі в мережі.</p>
    <p class="note"><i class="fa fa-exclamation-triangle"></i>Таким чином можна сформулювати основні правила безпечної роботи в Інтернет:</p>
    <ul>
        <li>не надавати нікому свої паролі;</li>
        <li>без гострої необхідності не надавати особисту інформацію по електронній пошті, в чатах;</li>
        <li>не надавати відповіді на послання непристойного та грубого змісту;</li>
        <li>повідомити старшим про отримання інформації, яка примусить почуватись незручно або налякано;</li>
        <li>не погоджуватись на зустріч з випадковим онлайновим другом. Якщо все-таки це необхідно, то зустріч повинна відбуватися в громадському місті або у присутності друзів чи батьків;</li>
        <li>не відправляти нікому своє фото;</li>
        <li>не здійснювати комерційні операції через мережу Інтернет</li>
    </ul>
    <h2><i class="fa fa-youtube-square"></i>Корисне відео</h2>
    <div class="video-row">
    	<iframe src="https://www.youtube.com/embed/oyq1iN3klgo" frameborder="0" allow="autoplay; encrypted-media" allowfullscreen></iframe>
    	<iframe src="https://www.youtube.com/embed/s252zn2owrk" frameborder="0" allow="autoplay; encrypted-media" allowfullscreen></iframe>
    </div>
    
</div>